---
layout: poi
wikidatum: Q130461590
title:  Εφετείο Ναυπλίου
image: https://commons.wikimedia.org/wiki/File:%CE%95%CF%86%CE%B5%CF%84%CE%B5%CE%AF%CE%BF_%CE%9D%CE%B1%CF%85%CF%80%CE%BB%CE%AF%CE%BF%CF%85.jpg
---

<style>
  .justified-text {
    text-align: justify;
  }
</style>

<div class="justified-text">
  <p>Εφετείο Ναυπλίου, με έδρα το Ναύπλιο: Το Εφετείο αρχικά είχε την έδρα του στην Τρίπολη όπου ιδρύθηκε με το από 16 (28) Οκτωβρίου 1834 Διάταγμα του Βασιλέως της Ελλάδος που δημοσιεύθηκε στο 38/17-11-1834 ΦΕΚ, απ’ όπου μεταφέρθηκε στο Ναύπλιο το 1836. Το Εφετείο Ναυπλίου κάλυπτε σχεδόν τα 2/3 της Πελοποννήσου πλην Αχαΐας και Ηλείας. Τα δικαστήρια συνεδρίαζαν σε διάφορα κτίρια διάσπαρτα στην πόλη, μέχρι της ανέγερσης του Δικαστικού Μεγάρου Ναυπλίου. Με δωρεά του Ανδρέα Συγγρού, ανεγέρθηκε από τον Ναυπλιέα μηχανικό Αναστάσιο Σταματιάδη ένα μεγαλοπρεπές κτίριο, το χτίσιμο του οποίου διήρκησε από το 1903 έως το 1910, που εγκαινιάστηκε. Τότε θεωρήθηκε ως «το μοναδικό εν Ελλάδι δια τον επιβάλλοντα όγκον και την πολυτέλειαν οικοδόμημα εν ω στεγάζεται η δικαιοσύνη» (https://argolikivivliothiki.gr/2014/02/11/bar-association-nafplio/). Στην περιφέρεια του Εφετείου Ναυπλίου, μετά τον Ν.5108/2024 «Ενοποίηση του πρώτου βαθμού δικαιοδοσίας, χωροταξική αναδιάρθρωση των δικαστηρίων της πολιτικής και ποινικής δικαιοσύνης και άλλες διατάξεις» (ΦΕΚ Α’ 65/02.05.2024) εμπίπτουν οι περιφέρειες των Πρωτοδικείων Τριπόλεως, Ναυπλίου και Κορίνθου.</p>
</div>
