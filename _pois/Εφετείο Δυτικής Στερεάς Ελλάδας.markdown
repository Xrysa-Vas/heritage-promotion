---
layout: poi
wikidatum: Q130461472
title:  Εφετείο Δυτικής Στερεάς Ελλάδας
---
 
Εφετείο Δυτικής Στερεάς Ελλάδας, με έδρα το Αγρίνιο: Με το Προεδρικό Διάταγμα 27/17-3-2011 (ΦΕΚ Α΄ 80/13-4-2011) ιδρύεται το Εφετείο Δυτικής Στεράς Ελλάδας, με έδρα το Αγρίνιο, κατόπιν της υπ’ αριθ. 21/2010 απόφασης της Ολομέλειας του Αρείου Πάγου και την 22/2011 γνωμοδότηση του Συμβουλίου της Επικρατείας. Ξεκίνησε τη λειτουργία του από 16 Σεπτεμβρίου 2011, στο οποίο υπήχθησαν οι περιφέρειες των Πρωτοδικείων Αγρινίου, Μεσολογγίου και Λευκάδας, οι οποίες αποσπάσθησαν από την περιφέρεια του Εφετείου Πατρών. Διαμάχη για την έδρα του Εφετείου αυτού υπήρξε από τον Δήμαρχο Μεσολλογίου καθώς “προσβάλει και περιφρονεί την Ιερή Πόλη του Μεσολογγίου”, αφού όπως υποστήριξε “παντού και πάντα τα Εφετεία ιδρύονται στις πρωτεύουσες των νομών, για την Αιτωλοακαρνανία όμως δεν ίσχυσε ο κανόνας αυτός, για καθαρά μικροπολιτικούς λόγους, μιας και δεν συντρέχουν γεωγραφικοί ή άλλοι λόγοι που να επιβάλουν την ίδρυση του Εφετείου σε άλλη πόλη από αυτή του Μεσολογγίου” υπενθυμίζοντας ότι το Μεσολόγγι αποτέλεσε την έδρα εκ των πρώτων Πρωτοδικείων της χώρας, στην οποία υπηρέτησαν οι εξέχοντες δικαστικοί, Αναστάσιος Πολυζωΐδης και Γεώργιος Τερτσέτης (https://lawnet.gr/law-news/ellada/diamaxi-gia-to-efeteio-dutikis-stereas-elladas/). Στην περιφέρεια του Εφετείου Δυτικής Στερεάς Ελλάδας, μετά τον Ν.5108/2024 «Ενοποίηση του πρώτου βαθμού δικαιοδοσίας, χωροταξική αναδιάρθρωση των δικαστηρίων της πολιτικής και ποινικής δικαιοσύνης και άλλες διατάξεις» (ΦΕΚ Α’ 65/02.05.2024) εμπίπτουν οι περιφέρειες των Πρωτοδικείων Αιτωλοακαρνανίας και Λευκάδας.
